bogat topos – i više od toga. Od naših četiriju autora kod nekih je u prvom
planu bitak, poimanje egzistencije te egzistiranje pod raznim, ali u osnovi
sličnim okolnostima; tim se problemima pridružuju etička i njima odgovarajuća estetička pitanja (npr. u P. Šegedina, u S. Novaka). Ima i autora koji
se preko estetike vraćaju kozmologiji, ili barem nastoje pronaći ono što je
od nje ostalo (D. Miloš, S. Karuza i djelomice L. Krasznahorkai). Otok
nije samo topos, nego zbog svoga „ponašanja” i „poruka” koje šalje svojim
promatračima, ali prije svega svojim stanovnicima, posjeduje i svojevrstan
kronotop koji je drukčiji od onoga na kopnu. Njegova su najčešća i moguće
kontroverzna obilježja kao (krono)topa: radost, sreća, mir, opuštenost, ljubav,
ljepota, avantura, u/o/samljenost, opasnost, smrt, kazna, zatvorenost, eskapizam itd. Poimanja tih obilježja, njihova pripadnost negativnoj ili pozitivnoj
domeni svijeta ovise o individuama, njihov doživljaj varira od pojedinca do
pojedinca. Odnos izvanotočnih i otočnih osoba prema tim obilježjima obično
se ne preklapa, budući da otočani i osobe s kopna (kopneni ljudi)8
 imaju drugi
kut gledanja: otoke i život na otocima doživljavaju iz druge perspektive.
Kakvoća uključenosti ili neuključenosti, prisutnosti ili odsutnosti, sklonost,
osjećaji individue čine ta obilježja negativnim, pozitivnim ili, što je vrlo
rijetko, neutralnim – kao većinom u Krasznahorkaievu kratkom romanu
Uvijek za Homerom, a u manjoj mjeri i kod S. Novaka. Oni otok djelomično
upotrebljavaju na način na koji je oblikovana njegova službena definicija:
